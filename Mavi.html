<!DOCTYPE html>
<html lang="en">
<head>
    <meta charset="UTF-8">
    <meta name="viewport" content="width=device-width, initial-scale=1.0">
    <title>Mavi</title>
    
</head>
<style>
    .font{
        font-size: x-large;
    }
</style>
<body>
    <h2>Mavi</h2>
    <p>En güzel renk nedir sizce? Bence en güzel renk baktığın zaman hayal kurabildiğin renktir. Ve şuan ben de baktığım zaman hayal kurabildiğim rengin karşısındayım. Sonsuzluğa uzanan bir mavinin karşısında...</p>
    <p>Ve İstanbul; gökyüzünün gölgesinde kalan, onun bir yansıması olan denizin varlığı İstanbul. Mavi bir deniz İstanbul uzun uzun bakıyorum ona. Belki de bakıyor ve hayal kuruyorum.</p>
    <p>Yanımda kim var bilmiyorum ama o her kimse güven veriyor bana ritmik bir şekilde atan kalbi, alıp verdiği nefesler... Bir sürü insan var İstanbul’da: Birçok anne ,birçok baba ve birçok arkadaş var. Peki neden bu kalabalıktaki yalnızlığım? Eskiden hayallerim hep güzel biterdi. Bir çocuk düşünürdüm okula giden, çocukluğunu yaşayan ama bu çocuğun eli arkadaşının çantasına gidiyor artık ,onun parasıyla buluşuyor elleri. Sonra bir anne, kucağında yeni doğmuş yavrusuyla bir anne geçiyor gözlerimin önünden. Çok ağlıyor bebeği, birazdan olacaklardan habersiz bir o kadar da haberliydi belki. Bırakıyor bebeği yere , kimsenin olmadığı sokakta, soğuk kaldırımların üzerine. Örtüyor üstünü, üşüsün istemiyor yanıyor canı belli . Ama elinden başka bir şey gelmiyor. Hayat zalim tarafını göstermiş ona, İstanbul acı çektiriyor belli ki. Hiçbir suçu yok aslında anne ile bebeğin. Haketmemişlerdi bunu. Yıllardır savaşmış insanlar, yıllardır kan dökülmüş İstanbul için. İstanbul biraz şımarmış sadece.</p>
    <p>Hoş birileri de bizi bu kadar sevse biz de şımarmaz mıydık? İşe giderken gördüğü bebeği alan, ona sahip çıkan ve ona anne sevgisini hissetiren o anne, İstanbul’un bir parçası değil mi sanki ?
        İstanbul beki aşk şehri değil, belki evrenin en güzel şehri değil ama onun gücü aşk şehri olmasa da, en güzel şehir olmasa da sonsuz.. Aslında çok benziyoruz birbirimize bir o kadar da farklıyız birbirimizden. İkimiz de susuyoruz ama ben korkudan o ise çok güçlü olduğundan susuyor.</p>
    <p>İstanbul olmak istiyorum bazen, onun kadar güçlü, onun kadar mükemmel ve onun kadar o olmak istiyorum. Kız Kulesi’nin duygusunu istiyorum ben. Galata Kulesinin heybetini, Topkapı Sarayı’nın şöhretini istiyorum. Çok şey değil aslında sadece İstanbul olmak istiyorum.Bazen ise nefret ediyorum ondan. Kimsesi çocukları, ağlayan anneleri, ölen kadınları ve aynaya baktığımda kendimi görüyorum. Daha çok nefret ediyorum. Bazen ise çok şaşırıyorum ona, bu imrendiğim gücüne nasıl sahip olabiliyor nasıl bu kadar iyiyken kötü olabiliyo anlam veremiyorum. Bazen ise çok kıskanıyorum onu. Onu seven birçok insan var, ona hayranlıkla bakan, onu sevgi ile kucaklayan biçok insan. Oysa beni seven kimse olmadı hayatımda, beni olduğum gibi kabul eden bir kişi bile yoktu. Hoş ben bile sevmiyorum ki kendimi, ben bile nefret ediyorum kendimden. Çünkü ben öz annesinin kimsenin olmadığı sokakta soğuk kaldırımların üzerine bıraktığı o bebeğim. Ben akrabalarının bir sığıntı ve zavallı olarak gördüğü o çocuğum. Ve yine ben sırf parası için ona iyi davranılıp arkasından işler çevrilen o adamım. Ben, ben olduğum için burdayım. Ama ihtiyacım var , onların yalandan sevgisine ihtiyacım var. Beni sevmediklerini bilsem de seviyormuş gibi davranmalarına çok ihtiyacım var.</p>
    <p>Suçum ne bilmiyorum bu bir ceza mı hiçbir fikrim yok. Ama farkında olduğum tek şey ben sıkı bir yarışmacı değilim. Ben hayata 1-0 yenik başlayan o masum bebeğin gölgesindeyim. Ama İstanbul; acısıyla, tatlısıyla İstanbul. Bana istanbulu anlat derseniz söylüyorum sizlere: İstanbul annelerin çocuklarına söylediği o ninni, babalarının çocuklarına aldığı karne hediyesi ve yalnızlığımınn tek sebebi. Tabi biz-</p>
    <p>Hemşirenin koluna yaptığı iğne ile uyandı. Aslında uykuda değildi. Karşındaki mavi duvara bakıyordu. Yalnızca o duvara bakarken konuşuyordu, İstanbulu konuşuyordu.</p>
    <p>O, ruh ve sinir hastalıkları hastanesinin 602 nolu, hemşire ve doktorların dışında kimsenin girmediği odada karşısındaki mavi duvara bakıyordu. Belki de bakıyor ve hayal kuruyordu.</p>
</body>
</html>